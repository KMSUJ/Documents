```
im. prof. Stanisława Zaremby
Instytut Matematyki UJ
ul. Łojasiewicza 6/1008, 30-348 Kraków
http://kmsuj.im.uj.edu.pl e-mail: kmsuj7@gmail.com
```
# Ordynacja Wyborcza Koła Matematyków

# Studentów Uniwersytetu Jagiellońskiego

# im. prof. Stanisława Zaremby

```
Preambuła
W trosce o byt i przyszłość naszego Koła, my, Matematycy Studenci, mając na względzie tradycje
i mądrość naszych poprzedników, pomni tragicznych czasów, gdy nie było ciastek, a kubki były
brudne, silni duchem w czasach szalejącej pandemii, ustanawiamy niniejszy dokument, aby służył
tym i przyszłym pokoleniom, póki nie zostanie uznany za zbędny bądź przestarzały.
```
§ **1.** Niniejszy dokument (dalej Ordynacja) reguluje proces wyboru władz Koła Matematyków Studentów
Uniwersytetu Jagiellońskiego im. prof. Stanisława Zaremby.

§ **2.** Za każdym razem, gdy w Ordynacji jest mowa o przyjęciu wniosku w głosowaniu przez Walne Ze-
branie zwykłą większością głosów, prowadzący może zaproponować przyjęcie decyzji przez aklamację.
W takiej sytuacji decyzję uznaje się za przyjętą, jeżeli nikt uprawniony do głosowania nie wniesie sprze-
ciwu.

§ **3.** 1. We wszystkich sytuacjach nieopisanych w Ordynacji Walne Zebranie podejmuje decyzję zwykłą
większością głosów.

2. O odstępstwach od Ordynacji decyduje Walne Zebranie zwykłą większością głosów.
3. Walne Zebranie może zmienić Ordynację zwykłą większością głosów.

```
§ 4. 1. W trakcie zwyczajnego Walnego Zebrania wybiera się Zarząd oraz Komisję Rewizyjną.
```
2. W przypadku wyborów uzupełniających przepisy Ordynacji stosuje się odpowiednio.

§ **5.** 1. Nad przebiegiem wyborów czuwa co najmniej trzyosobowa Komisja Skrutacyjna wybrana przez Wal-
ne Zebranie w głosowaniu jawnym zwykłą większością głosów.

2. Komisja skrutacyjna przedstawia walnemu zebraniu metodę przeprowadzenia wyborów z uwzględ-
nieniem wszystkich zapisów ordynacji wyborczej, za pomocą której przeprowadzi ona wybory. Metoda ta
musi zostać następnie zatwierdzona przez walne zebranie zwykłą większością głosów i zostaje wykorzy-
stana.

§ **6.** 1. W sytuacjach wyjątkowych wybory mogą zostać przeprowadzone przy użyciu środków do poro-
zumiewania się na odległość.

2. Decyzję o zastosowaniu tych środków podejmuje Walne Zebranie zwykłą większością głosów.
3. W przypadku zastosowania takich środków Komisja Skrutacyjna dba, by sposób przeprowadzenia
wyborów gwarantował taki sam ich wynik, jak gdyby nie zastosowano tych środków.

§ **7.** 1. W przypadku wyborów do Zarządu najpierw przeprowadza się wybór Prezesa, a następnie prze-
prowadza się selekcję kandytatów na stanowiska funkcyjne w Zarządzie oraz na stanowiska wolnych człon-
ków.

2. Stanowiska funkcyjne oraz liczba stanowisk dla wolnych członków może się wahać w ramach określo-
nych przez statut. Jeśli istnieje taka konieczność, Walne Zebranie reguluje tę sprawę zwykłą większością
głosów.
3. Wybór zarządu oraz prezesa przeprowadza się w formie dwóch oddzielnych głosowań.
4. Wybór do komisji rewizyjnej przeprowadza się w formie oddzielnego głosowania po wyborze zarządu.


```
im. prof. Stanisława Zaremby
Instytut Matematyki UJ
ul. Łojasiewicza 6/1008, 30-348 Kraków
http://kmsuj.im.uj.edu.pl e-mail: kmsuj7@gmail.com
```
```
§ 8. 1. Kandydatury zgłaszane są do ustępującego zarządu lub ustępującej komisji rewizyjnej.
```
2. Kandydatury zgłoszone przed upływem 24 godzin do rozpoczęcia Walnego są opublikowane nie
później niż 23 godziny przed rozpoczęciem Walnego Zebrania.
3. Kandydat ma prawo wycofać swoją kandydaturę w dowolnym momencie.
4. Kandydatury zgłaszane są nie wcześniej niż w momencie ogłoszenia terminu Walnego Zebrania.
5. Osoba może kandydować na maksymalnie 3 stanowiska w zarządzie ze zbioru Prezes, Wiceprezes,
Skarbnik, Sekretarz, Bibliotekarz; albo na stanowisko Wolnego Członka.
6. Osoba kandydująca na dowolne stanowisko w zarządzie kandyduje jednocześnie na pozycję Wolnego
Członka
7. Kandydowanie do Komisji Rewizyjnej nie koliduje z kandydowaniem na stanowisko w Zarządzie.

```
§ 9. 1. Wyboru Prezesa dokonuje się metodą pojedynczego głosu przekazywanego.
```
2. Przed rozpoczęciem wyborów prowadzący Walne Zebranie przydziela każdemu zgłoszonemu kan-
dydatowi na Prezesa unikalny i jednoznaczny deskryptor.
3. Wyborca, oddając głos, sporządza listę deskryptorów kandydatów, których popiera. Głos po odda-
niu ma wartość jeden.
4. Głos uważa się za nieważny, gdy nie zawiera deskryptorów żadnego kandydata.
5. Dla każdego kandydata oblicza się wynik, to jest sumę wartości głosów, na których był on najbardziej
preferowany, oraz wyniki pomocnicze, będące sumami wartości głosów, gdzie kandytat zajął drugie, trzecie
i kolejne miejsca.
6. Jeśli wynik dla pewnego kandydata przekroczył połowę liczby ważnych głosów, kandydat ten został
wybrany na Prezesa.
7. Jeśli wynik żadnego kandydata nie przekroczył połowy liczby ważnych głosów, wybiera się kandy-
data, który uzyskał wynik najmniejszy i odrzuca się jego kandydaturę.
8. Jeśli w momencie odrzucania dwoje lub więcej kandydatów posiada taki sam wynik, powinien zostać
odrzucony kandydat ostatni w kolejności ich malejących wyników w najwcześniejszym punkcie skrutacji,
kiedy ich wyniki były różne.
9. Jeśli ust. 8. nie rozstrzygnął remisu, remis rozstrzyga się na podstawie kolejnych wyników pomoc-
niczych.
10. Jeśli ust. 9. nie rozstrzygnął remisu, walne zebranie podejmuje decyzję w drodze uchwały.
11. Po odrzuceniu kandydatów ze wszystkich ważnych głosów usuwa się ich deskryptory. Następnie
wraca się do etapu weryfikacji ważności głosów i powtarza proces skrutacji.

§ **10.** 1. Selekcji kandydatów na stanowiska funkcyjne oraz stanowiska wolnych członków w Zarządzie
dokonuje się metodą pojedynczego głosu przekazywanego z trzema wakatami.

2. Przed rozpoczęciem wyborów prowadzący Walne Zebranie przydziela każdemu zgłoszonemu kan-
dydatowi na stanowisko unikalny i jednoznaczny deskryptor.
3. Wyborca, oddając głos, sporządza listę deskryptorów kandydatów, których popiera. Głos po odda-
niu ma wartość jeden.
4. Głos uważa się za nieważny, gdy nie zawiera deskryptorów żadnego kandydata.
5. Dla każdego kandydata oblicza się wynik, to jest sumę wartości głosów, na których był on najbardziej
preferowany, oraz wyniki pomocnicze, będące sumami wartości głosów, gdzie kandytat zajął drugie, trzecie
i kolejne miejsca.


```
im. prof. Stanisława Zaremby
Instytut Matematyki UJ
ul. Łojasiewicza 6/1008, 30-348 Kraków
http://kmsuj.im.uj.edu.pl e-mail: kmsuj7@gmail.com
```
6. Oblicza się próg wyborczy, to jest sumę wyników wszystkich kandydatów podzieloną przez liczbę
pozostałych do obsadzenia wakatów powiększoną o jeden.
7. Jeśli najwyższy spośród wyników kandydatów jest większy niż próg wyborczy, kandydat ten prze-
szedł selekcję. Jeśli był to ostatni z trzech wakatów, selekcja na to stanowisko zostaje zakończona. W sy-
tuacji, gdy pozostały jeszcze wakaty do obsadzenia, wartość każdego z głosu, na którym ten kandydat był
najbardziej preferowany, jest zmieniana na wartość tego głosu podzieloną przez wynik kandydata i po-
mnożoną przez wynik kandydata pomniejszony o próg. Następnie ze wszystkich ważnych głosów usuwa
się deskryptor tego kandydata, wraca do etapu weryfikacji ważności głosów i powtarza proces skrutacji.
8. Gdy wynik żadnego kandydata nie przekroczył progu wyborczego, wybiera się kandydata, któ-
ry uzyskał wynik najmniejszy i odrzuca się jego kandydaturę.
9. Jeśli w momencie odrzucania dwoje lub więcej kandydatów posiada taki sam wynik, powinien zostać
odrzucony kandydat ostatni w kolejności ich malejących wyników w najwcześniejszym punkcie skrutacji,
kiedy ich wyniki były różne.
10. Jeśli ust. 9. nie rozstrzygnął remisu, remis rozstrzyga się na podstawie kolejnych wyników pomoc-
niczych.
11. Jeśli ust. 10. nie rozstrzygnął remisu, walne zebranie podejmuje decyzję w drodze uchwały.
12. Po odrzuceniu kandydatów ze wszystkich ważnych głosów usuwa się ich deskryptory. Następnie
wraca się do etapu weryfikacji ważności głosów i powtarza proces skrutacji.

§ **11.** Po zakończeniu selekcji nowo wybrany Prezes konstytuuje zarząd, na każde stanowisko funkcyjne
wybierając jednego z kandydatów, którzy przeszli selekcję na to stanowisko, natomiast na stanowiska
wolnych członków wybierając odpowiednią liczbę kandydatów, którzy przeszli selekcję na stanowisko
wolnego członka lub dowolne ze stanowisk funkcyjnych.

§ **12.** 1. Wybory do Komisji Rewizyjnej dokonuje się metodą pojedynczego głosu przekazywanego z trzema
wakatami.

2. Do Wyborów Komisji Rewizyjnej stosuje się§10 ust. 2-12, z tym że kandydat, który według ust. 7
przeszedłby selekcję, zostaje wybrany na członka Komisji Rewizyjnej.


