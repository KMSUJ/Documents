---
title: Ordynacja Wyborcza do Władz Koła Matematyków Studentów Uniwersytetu Jagiellońskiego im.\ prof.\ Stanisława Zaremby
date: Kraków, 30 listopada 2020
lang: pl-PL
classoption: contract
...

W trosce o\ byt i\ przyszłość naszego Koła, my, Matematycy Studenci, mając na względzie tradycje i\ mądrość naszych poprzedników, pomni tragicznych czasów, gdy nie było ciastek, a\ kubki były brudne, silni duchem w\ czasach szalejącej pandemii, ustanawiamy niniejszy dokument, aby służył tym i\ przyszłym pokoleniom, póki nie zostanie uznany za zbędny bądź przestarzały.

# Wstęp

1. Niniejszy dokument (dalej Ordynacja) reguluje proces wyboru władz Koła Matematyków Studentów Uniwersytetu Jagiellońskiego im. prof. Stanisława Zaremby.

# Podejmowanie decyzji

1. We wszystkich sytuacjach nieopisanych w\ Ordynacji Walne Zebranie podejmuje decyzje zwykłą większością głosów. 
  
2. O odstępstwach od Ordynacji decyduje Walne Zebranie zwykłą większością głosów.
  
3. Walne Zebranie może zmienić Ordynację zwykłą większością głosów.
  
4. Prowadzący Walne Zebranie może zaproponować przyjęcie wyżej wymienionych decyzji przez aklamację. W takiej sytuacji decyzję uznaje się za przyjętą, jeżeli nikt uprawniony do głosowania nie wniesie sprzeciwu. Zasadę tę stosuje się również do innych wymienionych w\ Ordynacji decyzji podejmowanych przez Walne Zebranie zwykłą większością głosów.
    
# Zwyczajne Walne Zebranie

1. W trakcie zwyczajnego Walnego Zebrania wybiera się Zarząd oraz Komisję Rewizyjną.
    
2. W przypadku wyborów uzupełniających przepisy Ordynacji stosuje się odpowiednio.

# Komisja skrutacyjna
    
1. Nad przebiegiem wyborów czuwa co najmniej trzyosobowa Komisja Skrutacyjna wybrana przez\ Walne Zebranie w\ głosowaniu jawnym zwykłą większością głosów.

# Środki do porozumiewania się na odległość

1. W sytuacjach wyjątkowych wybory mogą zostać przeprowadzone przy użyciu środków do porozumiewania się na odległość.

2. Decyzję o\ zastosowaniu tych środków podejmuje Walne Zebranie zwykłą większością głosów.

3. W przypadku zastosowania takich środków Komisja Skrutacyjna dba, by sposób przeprowadzenia wyborów gwarantował taki sam ich wynik, jak gdyby nie zastosowano tych środków.

# Wybory do Zarządu

1. W przypadku wyborów do Zarządu najpierw przeprowadza się wybór Prezesa, a\ następnie przeprowadza się selekcję kandytatów na stanowiska funkcyjne w\ Zarządzie oraz na stanowiska wolnych członków.

2. Stanowiska funkcyjne oraz liczba stanowisk dla wolnych członków może się wahać w\ ramach określonych przez statut. Jeśli istnieje taka konieczność, Walne Zebranie reguluje tę sprawę zwykłą większością głosów.

# Procedura wyboru Prezesa

1. Wyboru Prezesa dokonuje się metodą pojedynczego głosu przekazywanego.

2. Przed rozpoczęciem wyborów prowadzący Walne Zebranie przydziela każdemu zgłoszonemu kandydatowi na Prezesa unikalny i\ jednoznaczny deskryptor.

3. Wyborca, oddając głos, sporządza listę deskryptorów kandydatów, których popiera. Lista ta jest uporządkowana w\ sposób pozwalający określić dla każdej pary wymienionych kandydatów, który z\ nich jest preferowany przez wyborcę.

4. Głos uważa się za nieważny, gdy nie zawiera deskryptorów żadnego kandydata, bądź gdy nie można ustalić, który z\ kandydatów jest najbardziej preferowany.

5. Dla każdego kandydata oblicza się wynik, to jest liczbę głosów, na których był on najbardziej preferowany.

6. Jeśli wynik dla pewnego kandydata przekroczył połowę liczby ważnych głosów, kandydat ten został wybrany na Prezesa.

7. Jeśli wynik żadnego kandydata nie przekroczył połowy liczby ważnych głosów, wybiera się kandydata, który uzyskał wynik najmniejszy i\ odrzuca się jego kandydaturę. Jeśli kandydatów o\ najmniejszym wyniku jest więcej, odrzuca się każdego z\ nich. Po odrzuceniu kandydatów ze wszystkich ważnych głosów usuwa się ich deskryptory. Nastepnie wraca się do etapu weryfikacji ważności głosów i\ powtarza proces skrutacji.

# Procedura wyboru członków funkcyjnych Zarządu

1. Selekcji kandydatów na stanowiska funkcyjne oraz stanowiska wolnych członków w\ Zarządzie dokonuje się metodą pojedynczego głosu przekazywanego z\ trzema wakatami.

2. Przed rozpoczęciem wyborów prowadzący Walne Zebranie przydziela każdemu zgłoszonemu kandydatowi na stanowisko unikalny i\ jednoznaczny deskryptor.

3. Wyborca, oddając głos, sporządza listę deskryptorów kandydatów, których popiera. Lista ta jest uporządkowana w\ sposób pozwalający określić dla każdej pary wymienionych kandydatów, który z\ nich jest preferowany przez wyborcę. Głos po oddaniu ma wartość jeden.

4. Głos uważa się za nieważny, gdy nie zawiera deskryptorów żadnego kandydata, bądź gdy nie można ustalić, który z\ kandydatów jest najbardziej preferowany.

5. Dla każdego kandydata oblicza się wynik, to jest sumę wartości głosów, na których był on najbardziej preferowany.

6. Oblicza się próg wyborczy, to jest sumę wyników wszystkich kandydatów podzieloną przez liczbę pozostałych do obsadzenia wakatów powiększoną o\ jeden.

7. Jeśli najwyższy spośród wyników kandydatów jest większy niż próg wyborczy, kandydat ten przeszedł selekcję. Jeśli był to ostatni z\ trzech wakatów, selekcja na to stanowisko zostaje zakończona. W\ sytuacji, gdy pozostały jeszcze wakaty do obsadzenia, wartość każdego z\ głosu, na którym ten kandydat był najbardziej preferowany, jest zmieniana na wartość tego głosu podzieloną przez wynik kandydata i\ pomnożoną przez\ wynik kandydata pomniejszony o\ próg. Następnie ze wszystkich ważnych głosów usuwa się deskryptor tego kandydata, wraca do etapu weryfikacji ważności głosów i\ powtarza proces skrutacji.

8. Gdy wynik żadnego kandydata nie przekroczył progu wyborczego, wybiera się kandydata, który\ uzyskał wynik najmniejszy i\ odrzuca się jego kandydaturę. Jeśli kandydatów o\ najmniejszym wyniku jest więcej, odrzuca\ się każdego z\ nich. Po odrzuceniu kandydatów ze wszystkich ważnych głosów usuwa się ich deskryptory. Nastepnie wraca\ się do etapu weryfikacji ważności głosów i\ powtarza proces skrutacji.

# Ukonstytuowanie Zarządu

1. Po zakończeniu selekcji nowo wybrany Prezes konstytuuje zarząd, na każde stanowisko funkcyjne wybierając jednego z\ kandydatów, którzy przeszli selekcję na to stanowisko, natomiast na stanowiska wolnych członków wybierając odpowiednią liczbę kandydatów, którzy przeszli selekcję na stanowisko wolnego członka lub dowolne ze stanowisk funkcyjnych.

# Procedura wyboru Komisji Rewizyjnej

1. Wybory do Komisji Rewizyjnej dokonuje się metodą pojedynczego głosu przekazywanego z\ trzema wakatami.

2. Do Wyborów Komisji Rewizyjnej stosuje się §8 ust. 2-8, z\ tym że kandydat, który według ust. 7 przeszedłby selekcję, zostaje wybrany na członka Komisji Rewizyjnej.

